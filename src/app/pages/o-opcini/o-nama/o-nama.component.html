<div class="main-container">
    <div class="links-container">
        <h2>Vezani linkovi:</h2>
        <h3>Historijat<i class="fa fa-angle-right"></i></h3>
        <h3>Geografija i demografija<i class="fa fa-angle-right"></i></h3>
        <h3>Socio-ekonomski profit<i class="fa fa-angle-right"></i></h3>
        <h3>Općinski načelnik<i class="fa fa-angle-right"></i></h3>
        <h3>Javna preduzeća i ustanove<i class="fa fa-angle-right"></i></h3>
        <h3>Privreda<i class="fa fa-angle-right"></i></h3>
        <h3>Turizam<i class="fa fa-angle-right"></i></h3>
        <h3>Kultura<i class="fa fa-angle-right"></i></h3>
        <h3>Obrazovna i socijalna infrastruktura<i class="fa fa-angle-right"></i></h3>
        <h3>Sport<i class="fa fa-angle-right"></i></h3>
        <h3>NVO sektor<i class="fa fa-angle-right"></i></h3>
        <h3>Mjesne zajednice<i class="fa fa-angle-right"></i></h3>
    </div>





    <div class="content-container">
        <h2>O nama</h2>
        <br>
        <img src="http://binfo.ba/wp-content/uploads/2019/02/busovaca_003.jpg" alt="">
        <br>
        <br>
        <p>Naseljeno  mjesto Busovača nalazi se u centralnom dijelu Bosne i Hercegovine, na mjestu gdje se križaju putovi koji povezuju sve njene dijelove.
            
            Prema popisu stanovnika iz 1991. godine na području općine Busovača je živjelo ukupno 18.847 stanovnika, od čega 48% Hrvata, 45% Bošnjaka, 3% Srba i 4% ostalih, a nema točnih podataka o trenutnom broju stanovnika.
            
            Općina Busovača obuhvata 157,5 km² prostora na kojem je smješteno ukupno 47 naseljenih mjesta.
            <br><br>
            Pod svojim sadašnjim imenom Busovača se u pisanim dokumentima prvi put spominje 16.08.1371. godine kada je izvjesni Gojko Čepić iz Busovače prodao Johanu Rombaldu Bonu 30 miliarija gvožđa. Navedeni datum je upisan na grbu grada Busovače i isti se obilježava kao Dan općine.
            
            Od svog nastajanja pa do danas Busovača je prošla mnoge faze razvoja, a trag o vremenima iz povijesti Busovače ostavili su mnogi učenjaci, putnici nahodnici i mnogi drugi koji su u ovom gradu boravili i u njemu ostavili neizbrisiv trag.
            <br><br>
            Do intenzivnog industrijskog razvitka općine Busovača dolazi u periodu nakon Drugog svjetskog rata. U tom periodu nastaju nosioci gospodarskog razvitka ovog područja: Tvornica za proizvodnju vatrostalnih materijala „Vatrostalna“, Tvornica za proizvodnju opekarskih proizvoda „Nigma“, Tvornica mediapan ploča „Mediapan“, Trgovinsko-uslužno poduzeće „Tisovac“, Poduzeće za pružanje ugostiteljskih usluga „Ugostiteljstvo“, i mnogi drugi gospodarski subjekti. Uz radno angažiranje radno sposobnog stanovništva u poduzećima susjednih općina, a ponajviše u Zenici, stupanj zaposlenosti radno sposobnog stanovništva će postići zadovoljavajući nivo.
            <br><br>
            Ratna dejstva na ovim prostorima za posljedicu će imati potpuni zastoj u proizvodnji kod nositelja gospodarskog razvitka, velikih razaranja i uništavanja materijalnih dobara, migraciju stanovništva.....Postratni period u Busovači karakterizira obnova objekata infrastrukture (putovi, mostovi, vodovodi, elektro-mreža....), javnih  objekata (zdravstvene ustanove, škole...), stambenih objekata, te izgradnja novih objekata infrastrukture (novi putovi, nove telefonske linije...)
            <br><br>
            Povrat imovine raseljenih lica u ovoj općini je već poodavno stvar prošlosti, a nezavršen proces privatizacije je temeljna kočnica u razvitku gospodarstva na ovim prostorima, što za posljedicu ima veliki broj onih koji u osnivanju vlastitih malih i srednjih poduzeća vide svoju budućnost. Zbog navedenog općina je širom otvorila svoja vrata za sve koji namjeravaju formirati vlastita mala poduzeća ili samostalne radnje kao izvor egzistencije i zapošljavanja nezaposlenih lica.
            <br><br>
            Težnja nositelja zakonodavne i izvršne vlasti je da Busovača u najskorije vrijeme postane mjesto u  koje će mladi i obrazovani, ali i oni koji su malo drugačiji, rado dolaziti i ostajati, a ne mjesto iz kojeg će se odlaziti.</p>    
    </div>

    <div class="other-articles-container">
        <app-side-news></app-side-news>
    </div>
    


</div>