<div class="main-container">
    <div class="links-container">
        <h2>Vezani linkovi:</h2>
        <a href="/o-opcini/o-nama">O nama<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/historijat">Historijat<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/geografija-i-demografija">Geografija i demografija<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/socio-ekonomski-profit">Socio-ekonomski profil<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/opcinski-nacelnik">Općinski načelnik<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/javne-ustanove-i-preduzeca">Javna preduzeća i ustanove<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/turizam">Turizam<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/kultura">Kultura<i class="fa fa-angle-right"></i></a>
        <hr class="horiz-line" style="width: 95%;">
<a href="/o-opcini/privreda">Privreda<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/obrazovna-i-socijalna-infrastruktura">Obrazovna i socijalna infrastruktura<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/sport">Sport<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/nvo">NVO sektor<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/mjesne-zajednice">Mjesne zajednice<i class="fa fa-angle-right"></i></a>
    </div>






    <div class="content-container">
        <h2>Privreda</h2>
        <hr style="margin-top: 15px; width: 95%;">
        <br>
        <br>
        <p>
            Do intenzivnijeg industrijskog i sveukupnog privrednog razvoja općine Busovača dolazi u periodu nakon Drugog
            svjetskog rata.
            U tom periodu nastali su nosiocitadašnjeg privrednog razvoja ovog područja: Tvornica za proizvodnju
            vatrostalnih materijala „Vatrostalna“, Tvornica za proizvodnju opekarskih proizvoda „Nigma“, Tvornica
            mediapan ploča „Mediapan“, Trgovisko-uslužno preduzeće „Tisovac“, Preduzeće za pružanje ugostiteljskih
            usluga „Ugostiteljstvo“, Preduzeće za proizvodnju oblikovanih građevinskih materijala „PGM“ i mnogi drugi
            privredni subjekti.
            Uz radno angažovanje radno sposobnog stanovništva u preduzećima susjednih općina, a ponajviše u Zenici,
            stepen zaposlenosti radno sposobnog stanovništva općine Busovača u prijeratnom periodu je bio na
            zadovoljavajućem nivou.
            Izražena ratna dejstva na ovim prostorima za posljedicu su imala potpuni zastoj u proizvodnji kod tadašnjih
            nosioca privrednog razvoja, velikih razaranja i uništavanja materijalnih dobara, migraciju stanovništva.
            Danas, općina Busovača spada u kategoriju slabije razvijenih općina u Bosni i Hercegovini. Nijedan od
            prijeratnih nosilaca privrednog razvoja danas ne posluje niti postoji „Nigma Termoziegel“ d.o.o. (bivša
            „Ciglana“) je u fazi „mirovanja“ i bez naznaka pokretanja proizvodnje, „Vatrostalna – Samoborka“ (nekada
            „Vatrostalna“) više fizički ne postoji jer su i objekti uništeni. Nad bivšim uspješnim privrednim subjektom
            „Mediapan“ d.d. pokrenut je i završen stečajni postupak, dok su objekti bivših preduzeća „Ugostiteljstvo“ i
            „Tisovac“ promijenili vlasnike u procesu privatizacije, od kojih mnogi i danas stoje prazni.
            Zbog navedenog, te činjenice da je nezaposlenost gorući problem ove lokalne zajednice, Općina Busovača kao
            jedinica lokalne samouprave je širom otvorila svoja vrata za sve one koji namjeravaju formirati vlastita
            mala preduzeća ili samostalne radnje kao stalni i vlastiti izvor egzistencije i zapošljavanja nezaposlenih
            lica. Rezultati takvog opredjeljenja lokalne vlasti danas su itekako vidljivi.
            Prirodna bogatstva kao resurs su umnogome odredila smjernice razvoja kroz privatnu inicijativu, što je
            posebno vidljivo u drvoprerađivačkoj industriji. Da je tako najbolje govori u prilog činjenica da danas
            Busovača ima uspješne privredne subjekte u ovoj oblasti čiji su proizvodi prisutni i na prostorima izvan
            granica BiH. Među njima posebno se ističu: „Tamex“ d.o.o., „Grand“ d.o.o. „Paleta plus“ d.o.o...
            I u drugim oblastima privatna inicijativa je pokazala sposobnosti ovdašnjih poslodavaca da odgovore
            izazovima vremena i zahtjevima tržišta. Uistinu su zavidni poslovni rezultati koje postižu: „EZ“ d.o.o,
            „Himesa“ d.o.o., „Orman“ d.o.o., „NEXT“ d.o.o., „SAB“ d.o.o. i mnogi drugi, što govori o njihovom uspješnom
            prilagođavanju novim uslovima privređivanja.
            U isto vrijeme nije zanemarljiv broj onih koji su se opredijelili za osiguranje životne egzistencije kroz
            osnivanje samostalnih radnji. Tako danas na području općine Busovača egzistira veći broj obrtničkih radnji,
            ugostiteljskih objekata, trgovinskih radnji, te poslovnih jedinica u sklopu privrednih društava.
            U tabeli koja slijedi prikazani su uporedni pokazatelji broja registrovanih subjekata na području općine
            Busovača na dane 31.12.2015. godine i 31.12.2020. godine.
        </p>
        <br><br>
        <table class="tablemobile">
            <thead>
                <tr>
                    <th>Godina</th>
                    <th>DOO – DD</th>
                    <th>STR</th>
                    <th>SZR</th>
                    <th>Ugostiteljstvo</th>
                    <th>Poljoprivreda</th>
                    <th>Ukupno</th>
                </tr>
            </thead>

            <tbody>
                <tr>
                    <td>2015.</td>
                    <td>109</td>
                    <td>68</td>
                    <td>101</td>
                    <td>57</td>
                    <td>32</td>
                    <td>228</td>
                </tr>
                <tr>
                    <td>2020.</td>
                    <td>92</td>
                    <td>66</td>
                    <td>136</td>
                    <td>51</td>
                    <td>79</td>
                    <td>332</td>
                </tr>
            </tbody>
        </table>
        <br><br><br>
        <p>
            <strong>Poljoprivreda </strong>
            <br><br>
            <strong> Zemljište kao potencijal </strong>
            <br><br>

            Ukupna površina zemljišta općine Busovača, njegova kategorija i vlasništvo nad istim prikazani su u tabeli
            koja slijedi:

        </p>
        <br><br>
        <table class="tablemobile">
            <thead>
                <tr>
                    <th>
                        <p><strong>Kategorija zemljišta</strong></p>
                    </th>
                    <th>
                        <p><strong>Privatno vlasništvo</strong></p>
                    </th>
                    <th>
                        <p><strong>Društveno vlasništvo</strong></p>
                    </th>
                    <th>
                        <p><strong>Ukupna površina</strong></p>
                    </th>
                </tr>

            </thead>
            <tbody>

                <tr>
                    <td>
                        <p><strong>Obradiva površina</strong></p>
                    </td>
                    <td>
                        <p><strong> 4.350 ha</strong></p>
                    </td>
                    <td>
                        <p><strong> 72 ha</strong></p>
                    </td>
                    <td>
                        <p><strong> 4.422 ha</strong></p>
                    </td>
                </tr>

                <tr>
                    <td>
                        <p><strong>Poljoprivredne površine</strong></p>
                    </td>
                    <td>
                        <p><strong> 4.882 ha </strong></p>
                    </td>
                    <td>
                        <p><strong> 356 ha</strong></p>
                    </td>
                    <td>
                        <p><strong> 5.238 ha</strong></p>
                    </td>
                </tr>

                <tr>
                    <td>
                        <p>Šumske zemljište</p>
                    </td>
                    <td>
                        <p>2.025 ha</p>
                    </td>
                    <td>
                        <p>7.773 ha</p>
                    </td>
                    <td>
                        <p>9.798 ha</p>
                    </td>
                </tr>

                <tr>
                    <td>
                        <p>Neplodno zemljište</p>
                    </td>
                    <td>
                        <p>249 ha</p>
                    </td>
                    <td>
                        <p>472 ha</p>
                    </td>
                    <td>
                        <p>721 ha</p>
                    </td>
                </tr>

                <tr>
                    <td>
                        <p><strong>SVEUKUPNO</strong></p>
                    </td>
                    <td>
                        <p><strong> 7.156 ha</strong></p>
                    </td>
                    <td>
                        <p><strong> 8.600 ha</strong></p>
                    </td>
                    <td>
                        <p><strong> 15.756 ha</strong></p>
                    </td>
                </tr>

            </tbody>
        </table>
        <br><br>
        <p>Struktura poljoprivrednog zemljišta prikazana je u grafikonu koji slijedi:</p>
        <br>
        <img src="../../../../assets/img/privreda/grafikon.jpg">
        <br><br>
        <p>Na području općine Busovača, i pored činjenice da većinu poljoprivrednog zemljišta u svom vlasništvu imaju fizička lica, poljoprivredna proizvodnja još uvijek nije dostigla nivo organizovane grane privređivanja. I pored toga poljoprivreda kao grana privrede dobiva na značaju iz razloga što u posljednje vrijeme pod pritiskom teškog ekonomskog stanja, veliki broj fizičkih lica se okrenuo ozbiljnijem angažmanu kada je ova vrsta privređivanja u pitanju. Pod nadzorom stručnih lica Općine Busovača niče sve veći broj voćnih nasada, zasadi maline, jagode....plastenici. Sa uspjehom posluje i manji broj mini farmi muznih krava.
            <br><br>
            Sa sigurnošću se može konstatovati da će poljoprivredna proizvodnja u najskorije vrijeme biti jedan od glavnih izvora egzistencije za veći broj ovdašnjih građana, što je preporuka i poziv za organizovan pristup kroz otvaranje kapaciteta za otkup i preradu svega onoga što rodi u ovdašnjim baštama i voćnjacima. 
            <br><br>
            Imajući u vidu da je poljoprivreda radno intenzivna grana, procjenjuje se da će njezin dalji razvoj u velikoj mjeri, doprinijeti povećanju zaposlenosti, posebno teže zapošljivih kategorija.
            </p>
    </div>


    <div class="other-articles-container">
        <app-side-news></app-side-news>
    </div>



</div>