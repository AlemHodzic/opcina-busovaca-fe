<div class="main-container">
    <div class="links-container">
        <h2>Vezani linkovi:</h2>
        <a href="/o-opcini/historijat">Historijat<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/geografija-i-demografija">Geografija i demografija<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/socio-ekonomski-profit">Socio-ekonomski profil<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/opcinski-nacelnik">Općinski načelnik<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/javne-ustanove-i-preduzeca">Javna preduzeća i ustanove<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/turizam">Turizam<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/kultura">Kultura<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/obrazovna-i-socijalna-infrastruktura">Obrazovna i socijalna infrastruktura<i
                class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/sport">Sport<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/nvo">NVO sektor<i class="fa fa-angle-right"></i></a>
        <hr class="horiz-line" style="width: 95%;">
        <a href="/o-opcini/mjesne-zajednice">Mjesne zajednice<i class="fa fa-angle-right"></i></a>
    </div>





    <div class="content-container">
        <h2>O nama</h2>
        <br>
        <img src="http://binfo.ba/wp-content/uploads/2019/02/busovaca_003.jpg" alt="">
        <br>
        <br>
        <p>
            U Centralnom dijelu Bosne i Hercegovine, u srcu Srednjobosanskog kantona, na površini od 157,5 kilometara
            kvadratnih, smještena je teritorija općine Busovača. Sama činjenica da predstavlja čvorište izuzetno važnih
            i prometnih putnih komunikacija, te njen geostrategijski položaj, općinu Busovača čine izuzetno atraktivnom
            destinacijom. Pod svojim sadašnjim imenom Busovača se u pisanim dokumentima prvi put spominje 16.08.1371.
            godine kada je izvjesni Gojko Čepić iz Busovače prodao Johanu Rombaldu Bonu 30 miliarija gvožđa. Navedeni
            datum je upisan na grbu grada Busovače i isti se obilježava kao Dan općine.
            <br><br>
            U Busovači, prema popisu stanovništva iz 2013. godine, živi preko 18.000 stanovnika. Busovača zauzima važno
            mjesto u historiji i u svakom razdoblju kroz koje je prošla BiH, ali i mnoge druge zemlje. To se može
            objasniti time da naš relativno mali grad odlikuju povoljan geografski položaj, ugodna klima, prirodne
            ljepote, ali također i divni ljudi koji su nadaleko poznati po gostoprimstvu te prijatnom i susretljivom
            odnosu prema svima onima koji dolaze u Busovaču.
            <br><br>
            Do intenzivnog industrijskog razvoja općine Busovača dolazi u periodu nakon Drugog svjetskog rata. U tom
            periodu nastaju nosioci gospodarskog razvoja ovog područja: Tvornica za proizvodnju vatrostalnih materijala
            „Vatrostalna“, Tvornica za proizvodnju opekarskih proizvoda „Nigma“, Tvornica mediapan ploča „Mediapan“,
            Trgovinsko-uslužno poduzeće „Tisovac“, Poduzeće za pružanje ugostiteljskih usluga „Ugostiteljstvo“, i mnogi
            drugi gospodarski subjekti. Uz radno angažovanje radno sposobnog stanovništva u preduzećima susjednih
            općina, a ponajviše u Zenici, stepen zaposlenosti radno sposobnog stanovništva je imao zadovoljavajući nivo.
            Danas Busovača ima neke nove privredne subjekte čiji su proizvodi prisutni i na prostorima izvan
            granica BiH. Nastali na poslovnim idejama ovdašnjih poduzetnika „Tamex“, „Grand“, „Paleta plus“, „EZ“,
            „Orman“, “Eko-commerce“...i mnogi drugi čine okosnicu privrednog razvoja općine Busovača. U posljednje
            vrijeme Busovača postaje turistički interesantna destinacija i za goste iz različitih dijelova Bosne i
            Hercegovine. Bilo da ste planinar, biciklista, avanturista, ribar, ili ste zaljubljeni u zimske sportove,
            Busovača svakim danom nudi sve više sadržaja u kojima mogu uživati i djeca i odrasli. Tu se prije svega
            ističu Pridolci i Busovačka planina, ali i revir na rijeci Lašvi na Kaoniku, Hotel Tisa sa terenima za
            futsal i tenis, balon za futsal u Kaćunima, bogata ugostiteljska ponuda, ali i ponuda različitih
            kulturno-sportskih događaja.
            <br><br>
            Težnja nosilaca zakonodovane i izvršne vlasti je da Busovača u najskorije vrijeme bude i ostane uvijek
            poželjna destinacija, mjesto u kojem će mladi ali i oni malo stariji rado ostajati, a ne mjesto iz kojeg će
            se odlaziti.



        </p>
    </div>

    <div class="other-articles-container">
        <app-side-news></app-side-news>
    </div>



</div>